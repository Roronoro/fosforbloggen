---
layout: post
title: Global Matsikkerhet
description: Hva er sammenhengen mellom fosfor og verdens matsikkerhet?
meta: En enkel innføring om peak fosfor og ressursestimering.
source: EiT landsbyen
category: innlegg
comments: true
fremsidebilde: Crops_Kansas.jpg
dato: April 15, 2016
author: Danielsen
category: fosfor
ingress: I følge FNs World Population Prospects (2015) kommer verdens befolkning til å øke til være rundt 9,7 milliarder i 2050 [1]. I tillegg til at jordkloden skal huse flere mennesker så skal også disse menneskene jevnt over ha en økning i levestandard som blant annet uttrykker seg gjennom en økning i matkonsumet. Figuren under viser gjennomsnittlig kaloriinntak per capita i ulike verdensdeler i 2005/2007 og prognoser for inntaket i de samme regionene i år 2050.
---

<style type="text/css">
	h1 {text-align: center;}
	h3 {text-align: center;}
	h5 {text-align: center;}
	h6 {text-align: center;}
	p {font-size: 115%}
	img.sentrert {
		display: block;
		margin-right: auto;
		margin-left: auto;
		padding:20px;
		width: 100%;
		height: auto;
	}
</style>

<h1>Global matsikkerhet</h1>

I følge FNs World Population Prospects (2015) kommer verdens befolkning til å øke til være rundt 9,7 milliarder i 2050 [1]. I tillegg til at jordkloden skal huse flere mennesker så skal også disse menneskene jevnt over ha en økning i levestandard som blant annet uttrykker seg gjennom en økning i matkonsumet. Figuren under viser gjennomsnittlig kaloriinntak per capita i ulike verdensdeler i 2005/2007 og prognoser for inntaket i de samme regionene i år 2050.

<img class="sentrert" src="{{site.github.url}}/assets/perkapitamatkonsum.png", alt ="bilde av fosforproduksjon" style="width: 1000px; height: auto;">

<p style="text-align: center;">Figur 1: kcal/person/dag[3]</p>

Skulle disse prognosene for befolkningsvekst og økt levestandard holde vann så vil det kreve en adskillig økning i global matproduksjon. I følge FNs organisasjon for ernæring og landbruk (FAO) kommer verdens matproduksjon til å øke med 60 % frem mot 2050, sammenlignet med produksjonen i 2005/2006 [2], og denne økningen muliggjøres i stor grad ved økt bruk av gjødsel for å øke avkastningen på avlingene. 
Fosforbasert gjødsel står per i dag for omtrent 25 % av det totale gjødselforbruket, og denne andelen spås det at ikke kommer til å endre seg nevneverdig frem mot 2050 [3]. I følge Cordell og White (2015) bidrar fosfor – som bestanddel i gjødselen – til å sikre fruktbart jordsmonn, høy produktivitet i jordbruket og global matsikkerhet, og den er dermed en grunnstein i verdens matsystemer[4]. Viktigheten av å sikre fremtidig tilgang og tilgjengelighet av denne ressursen er dermed stor. Så hvordan er det vi skaffer oss fosfor til gjødselen vi bruker i dag? Hvor mye fosfor har vi tilgang på og hvordan har vi tenkt å forsyne verden med den nødvendige fosforen i fremtiden? 
Per i dag er verdens hovedkilde til fosfor fosfatstein, som regnes som en ikke-fornybar ressurs grunnet at økonomisk utvinnbare forekomster er lokalisert i et fåtall områder i verden, og i visse kvanta (De lærde strides derimot om hvor mye fosfatstein som finnes som ressurser og reserver i dag, og hvor lenge det er til disse går tomme). Lokasjonene som i dag forsyner markedet med fosfor er fordelt på et fåtall av land, hvor Kina, USA og Marokko er de største produsentene, og det er beregnet at Marokko sitter på rundt tre fjerdedeler av verdens gjenværende fosfatreserver av høy kvalitet [4].
<div class="w3-container">
<img src="{{site.github.url}}/assets/fosforreserver.png", alt ="bilde av fosforproduksjon" style=" float: left; margin: 20px; width: 500px; height: auto;">

<img src="{{site.github.url}}/assets/fosforprod.png", alt ="bilde av fosforproduksjon" style="float: right; margin: 20px; width: 500px; height: auto;">
</div>

<p style="text-align: center;">Figur 2: <i>Venstre</i>: Verdens fosfatsteinreserver. <i>Høyre</i>: Verdens fosfatsteinutvinning. Enhet: 1000 Mt 
Kilde: Cordell and White (2015)</p>

Når så store andeler av verdens fosfatstein er fordelt på så få land er ressursen naturlig nok veldig sårbar når det kommer til geopolitiske spenninger. Hvis et av landene som i dag produserer mest skulle kutte i eksporten ville det kunne fått dramatiske innvirkninger på prisen på fosfatstein, og dermed også prisen på gjødsel og mat. 
Det hjelper heller ikke at bare en femtedel av den fosforen som utvinnes fra fosfatstein og er ment til matproduksjon, når frem til maten vi spiser[5]. Dårlig håndtering av fosforen underveis i livskjeden, fra den utvinnes i form av fosfatstein og til den tas opp av plantene vi dyrker som mat, er grunnen til dette[5]. Fosfor er også økonomisk utilgjengelig for mange. I følge Cordell og White (2015) mangler allerede en sjettedel av verdens bønder tilgang til gjødsel på grunn av for lav kjøpekraft, og i en situasjon der prisene øker vil mange flere kunne rammes.
Cordell (2010) beskriver begrepet fosforsikkerhet som at alle bønder har tilgang til nok fosfor både på kort og på lang sikt til å kunne produsere nok næringsrik mat til å fø verdens befolkning, uten at dette skal gå på bekostning av naturlige økosystemer (som for eksempel gjennom eutrofiering).  Dette er en av hoveddelene i sikringen av den globale matsikkerheten. Cordell og White (2015) mener at en kraftig mangel på overvåking og bokføring av verdens fosfatressurser er noe av det som har ført til at matsystemene i dag er veldig sårbare for en eventuell kommende mangel på fosfor. Når man kommer til det punktet hvor verdens fosfatutvinning ikke lenger klarer å imøtekomme etterspørselen mener Cordell og White (2015) at det finnes to ulike scenarioer, en såkalt ”hard” eller en ”myk” landing. Hvilken av dem vi ender opp med avhenger av vår evne til å omstille måten vi i dag bruker fosfor, lineært fra fosfatstein via matproduksjon til havet, og til en mer bærekraftig sirkulær utnyttelse ved bruk av blant annet resirkulering. Dersom vi allerede før fosfatutvinningen når sitt toppunkt har klart å omstille oss noe i retning en sirkulær utnyttelse, vil en ”myk landing” være mulig å oppnå. Her vil nedgangen i fosfortilbudet fra fosfatstein for det første forskyves frem i tid, men det vil også kunne kompenseres for med en mer effektiv utnyttelse, samt resirkulering og bruk av nye kilder som tidligere ikke ble regnet som drivverdige. Mye av dette kan kun realiseres med ny teknologi, teknologi som det tar tid å utvikle, og det er derfor det er viktig å begynne forskningen og å skaffe kunnskap om dette på et tidlig stadium. Dersom man bare fortsetter som før med fosfatstein som nesten eneste kilde til fosfor, frem til fallet i fosfatutvinning skjer, er det mer sannsynlig at det andre scenarioet, en ”hard landing” forekommer. I en ”hard landing” er det sannsynlig at de vanskeligere betingelsene (lavere kvalitet på fosfatstein  lavere konsentrasjon av fosfat, utvinning fra vanskelige beliggenheter) kan føre til høyere produksjons- og transportkostnader og økte utslipp av forurensende gasser og tungmetaller, samt deponering av mye restmasse. Økte kostnader i produksjon og transport vil føre til en økning i fosfatprisen på markedet, og uten andre kilder som kan erstatte fosfaten vil dette kunne føre til mye negativt. Det vil bli en kamp om den tilgjengelige fosforen, noe som kan skape økte geopolitiske spenninger og en økt fare for at konflikter oppstår. Færre bønder vil få tilgang til gjødsel, og dette vil igjen føre til mindre avlinger, høyere matpriser, og økt global sult.

[1] http://esa.un.org/unpd/wpp/publications/files/key_findings_wpp_2015.pdf  
[2] http://www.fao.org/fileadmin/user_upload/esag/docs/AT2050_revision_summary.pdf  
[3] http://www.fao.org/docrep/016/ap106e/ap106e.pdf 
[4] D. Cordell, S. White. Tracking phosphorus security: indicators of phosphorus vulnerability in the global food system. The Science, Sociology and Economics of Food Production and Access to Food, Vol 7 (2015),  pp.337-350.
[5] D. Cordell et al. The story of phosphorus: Global food security and food for thought. Global Environmental Change , Vol 19 (2009), pp. 292-305.
[6] D. Cordell, S. White, J.-O. Drangert, J. Wilk, J. Rockström. The Story of Phosphorus: Sustainability implications of global phosphorus scarcity for food security. Linköping: Linköping University Electronic Press (2010).