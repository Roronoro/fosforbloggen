---
layout: post
title: Peak fosfor
description: Går fosfor ut idag eller imorgen?
meta: En enkel innføring om peak fosfor og ressursestimering.
source: EiT landsbyen
category: innlegg
comments: true
fremsidebilde: Eutrofiering.jpg
dato: April 15, 2016
author: Martin Hovda Haugsand
category: fosfor
ingress: Det er et mål i vårt samfunn at alle skal ha muligheten til å være helter. Dette vet vi krever både mat og drikke. Med en eksplosiv befolkningsvekst ellers i verden følger det et stadig større press på vår evne til å produsere nok mat, både arealmessig og ernæringsmessig. Et grunnstoff vi ikke kan være forunt i matproduksjonen er fosfor.

---
<style type="text/css">
	h1 {text-align: center;}
	h3 {text-align: center;}
	h5 {text-align: center;}
	h6 {text-align: center;}
	p {font-size: 115%}
	img.sentrert {
		display: block;
		margin-right: auto;
		margin-left: auto;
		padding:20px;
		width: 100%;
		height: auto;
	}
</style>

<h1>ESTIMERING AV UFORNYBARE RESSURSER</h1>

<h3>Case: Fosfor</h3>

<h5>INNLEDNING</h5>

<h6><em>"Uten mat og drikke duger helten ikke"</em></h6>


Det er et mål i vårt samfunn at alle skal ha muligheten til å være helter. Dette vet vi krever både mat og drikke. Med en eksplosiv befolkningsvekst ellers i verden følger det et stadig større press på vår evne til å produsere nok mat, både arealmessig og ernæringsmessig. Et grunnstoff vi ikke kan være forunt i matproduksjonen er fosfor. Grunnstoffet er en viktig energibærer og en nødvendig byggestein i planter og dyrs dna. Det finnes ingen erstatning og ressursen er både begrenset og skjevfordelt.

Kineserne var de første til å bruke menneskelige ekskrementer som gjødsel (Cordell, Drangert et al. 2009) japanerne fulgte etter fra det tolvte århundre. I Europa på 16 og 1700 tallet førte degradering av jordsmonnet og stadige hungersnøder til at det ble brukt andre fosforkilder i tillegg til møkk fra mennesker og dyr. England importerte blant annet beinrester fra kontinentet (Cordell, Drangert et al. 2009). I 1840 ble det vitenskapelig forstått at næringsstoffer som nitrogen, fosfor og kalium var hva som sirkulerte mellom dødt og levende materiale. Dette var på samme tid som det skjedde stor urbanisering med gjødselfabrikker omkringliggende byene for å omgjøre menneskelige ekskrementer og annet organisk avfall om til gjødsel. Man begynte etter hvert å utvinne gjødsel fra guana, en forstenet form for fugleskit fra øyer rundt Peru og Sør-stillehavet (Cordell, Drangert et al. 2009). På 1900 tallet ble det utviklet metoder for å lage NPK gjødsel fra fosfatstein. Dette er hovedsakelig ulike former for apatitt (fosforitt). Ressursen ble da sett på som uendelig.


<img class="sentrert" src="{{site.github.url}}/assets/Produksjon.PNG" alt ="bilde av fosforproduksjon" style="float:right; margin: 20px; width: 500px; height: auto;">

Apatitt forekommer i små mengder i de fleste bergarter (SNL). Fosfor er regnet som det 11 mest forekomne grunnstoffet i jordskorpen (Walan, Davidsson et al. 2014) og det 13 i havet. Problemet er å utvinne stoffet, da fra havet spesielt. Man er avhengig av tilstrekkelige konsentrasjoner av P2O5 i bergarten for at den skal være utvinnbar. 80% av verdens fosfatsteinproduksjon kommer fra marine sedimenter med et P2O5 innhold rundt 30-35% (Walan, Davidsson et al. 2014). Magmatiske forekomster har en betydelig lavere konsentrasjon på rundt 5% men kan gjennom anrikning økes til rundt 30-40%. Det er også betydelig dyrere å drive en gruve i en magmatisk bergart enn i store dagbrudd i en sedimenter bergart. Merkelig nok går det rundt (Hydro 2016). Fordelen med de magmatiske bergartene er derimot at de inneholder mindre forurensninger (radioaktivitet) og tungmetaller (Walan, Davidsson et al. 2014). Fordelingen av fosfatstein er også kraftig

skjevfordelt i verden og under kontroll av Kina, USA og Marokko som sammen produserer 71% av verdens fosfatkonsentrat (Walan, Davidsson et al. 2014).


Med få og store aktører som kontrollerer en ressurs hele verden er avhengig av kan skape utfordringer i fremtiden om ressursen begynner å gå tom. Kina som allerede produserer mesteparten av verdens fosfatstein satte i 2007 en eksporttariff på 135% på fosfatstein (Cordell and White 2011). Dette førte til en lengre periode med økte priser og økende bevissthet om ressursens usikkerhet. Det kom i tiden etter mange løfter og planer, fra blant annet Marokko, om økt produksjon. Men prisen har siden falt og dermed også løftene om økt produksjon. Som vi kan se fra grafen er det Kina som øker mest i sin produksjon, det meste til internt bruk (Walan, Davidsson et al. 2014).

<h3>MÅTER Å ESTIMERE FREMTIDIG PRODUKSJON AV FOSFATSTEIN</h3>


Det finnes flere måter å estimere fremtidig produksjon av fosfor fra fosfatstein. Den enkleste metoden er R/P. Ressurser delt på produksjon. Dette gir et enkelt årstall å forholde seg til og gir en grei pekepinn på om ressursen snart går tom eller ikke. For å forutsi et mer realistisk bilde over fremtidig produksjon blir mer dynamiske modeller brukt. Hubbert, en geolog fra Amerika, var den første (1956) som brukte en klokkeformet kurve for å estimere fremtidig produksjon av olje i Amerika. Han mente naturlig nok at produksjonen av en begrenset ressurs vil starte på 0 og slutte på 0. Han tilpasset derfor en kurve til tidligere produksjon og lot den så være bundet av oljereservene (URR). Videre mente han at det ikke var så interessant når en ressurs tok slutt, men når man når maksimal produksjon. Det er på dette tidspunktet, når produksjonen ikke lenger kan øke på grunn av ressursen knapphet og økende produksjonsvanskeligheter og kostnader, verden vil merke smertene. Dette fordrer vel og merke at det fortsatt er etterspørsel etter produktet. Hubbert forutsa peak oil ganske nøyaktig i Amerika en gang på 1980 tallet (trenger ref.) Men produksjonen har senere tatt seg opp igjen til nivået til 1980 peaken. Dette skyldes utvikling av ny teknologi (fracking) som har gjort tidligere ressurser om til reserver.

Hubberts modell har siden blitt brukt til å estimere andre begrensede ressurser. Også på fosfor. Det er gitt ut mange rapporter som prøver å forutsi når verdens forsforreserver vil ta slutt og de spriker veldig. Rapporter så sene som 2007 påstår at peak fosfor allerede skjedde i 1989 (Cordell, Drangert et al. 2009). Men rapporten er kritisert for å kun ha tilpasset kurven til tidligere produksjon og ikke bundet den til URR (Ultimate Recoverable Resources). Dette er et krav i Hubberts metode. Men mange metoder og mange rapporter er skrevet med

mange forskjellige estimater på når peak vil inntreffe og når vi vil gå tomme. Ikke så ille kan man kanskje tenke, men tallene spriker voldsomt som tabellen fra (Walan, Davidsson et al. 2014) viser.

<img class="sentrert" src="{{site.github.url}}/assets/Når tar fosfor slutt.PNG" alt ="bilde av fosforproduksjon" style="width: auto; height: auto;">

Det kanskje mest iøyenfallende med tabellen er hvordan de forskjellige rapportene baserer seg på forskjellige reserveestimater. De spriker fra 2 til 72.6 Gt. Grunnen til dette er flerdelt.

<h3>ESTIMERING AV RESSURSER OG RESERVER</h3>


Det er USGS (United States Geological Survey) som samler inn informasjon over verdens fosfatreserver, men det er knyttet stor usikkerhet til estimatene. URR estimatene som blir brukt til å binde kurven i Hubberts modell består av det som allerede er tatt ut av fosfat stein samt det som fremtidig vil bli tatt ut (RRR – Remaining Recoverable Resources). Hva fremtiden vil bringe er usikkert og det er mange spørsmål rettet rundt estimatet av RRR. USGS definerer en ressurs som en konsentrasjon av mineraler som i form og mengde at økonomisk utvinning er potensielt mulig. En reserve er den delen av en ressurs som i dagens marked kan utvinnes økonomisk. Dette er vanskelige størrelser å definere men per 2013

<img src="{{site.github.url}}/assets/Fosfatstein_reserver.PNG", alt ="bilde av fosforproduksjon" style="float: right; width: 500px; height: auto; margin: 20px;">


estimerer USGS at det finnes 300 Gt fosfatstein hvor 67Gt er regnet som reserve (Walan, Davidsson et al. 2014). Men det er knyttet mange usikkerheter til disse tallene. Gruveselskaper har ofte en begrenset interesse av å offentliggjøre sine reserver, Kina rapporterer ikke inn mindre gruver, Marokkos reserver er muligens dårlig utforsket. En annen feilkilde er at fosfatstein og fosfatkonsentrat blir rapportert inn litt om hverandre. Det er heller ikke gjort noen undersøkelser på hva som finnes av fosfatstein ressurser under havet. Noe som kan bli gjeldende i fremtiden om landlige reserver skulle gå tomme. Annen kritikk av estimatene går på at tallene ikke oppdateres. Gruver som har blitt drevet i mange år endrer ikke sine fosfatreserver. Et godt eksempel på hvor flyktige estimatene er kan illustreres på forskjellene mellom 2010 og 2011 etter at Marokko kraftig oppdaterte sine reserve estimater (Walan, Davidsson et al. 2014).

Et annet problem med reserver er at gruvebransjen ofte er en skitten og uønsket bransje. Det er ikke uten grunn at de fleste gruver i dag finnes i fattige land som har få andre inntektsmuligheter. Å utvinne mineralforekomster legger beslag på mye areal som kan bli ubrukelige til andre formål selv etter produksjonsstopp. Det kreves også mye energi, som oftest i form av olje, for å drive en gruve. Med oljepriser ventet å stige i fremtiden og med skjerpede utslippskrav kan mange reserver bli besluttet å bli uutnyttet. Hver tonn av fosfat generer også fem tonn av fosfatgips. Fosfatgips er giftig og kan ikke nyttes i de fleste land på grunn av høyt innhold av radioaktive stoffer. Dette betyr at land som produserer fosfatstein må lagre dette selv. Hvert år øker verdens beholdning av fosfatgips med 110 millioner tonn (Cordell, Drangert et al. 2009). Dette må lagres på en forsvarlig måte så det ikke lekker ut i grunnvann og andre ressurser som et samfunn er avhengig av. Grunnvannsressurser i Marokko er f.eks allerede under press.

<h3>NÅR TAR FOSFOR SLUTT? FORSKJELLIGE PEAK KURVER</h3>

Rapporten til (Walan, Davidsson et al. 2014) skisserer mange forskjellige kurver med forskjellige URR estimater i sin rapport. De bruker både den logistiske kurven

<h6><em>𝑄(𝑡)= 𝑈𝑅𝑅1+𝑒−𝑘(𝑡−𝑡0) (1)</em></h6>

og Gompertz kurven.

<h6><em>𝑄(𝑡)=𝑈𝑅𝑅𝑒−𝑒−𝑘(𝑡−𝑡0) (2)</em></h6>

Forskjellen mellom disse to kurvene er når topppunktet nås. Den logistiske kurven når et toppunkt når URR når 50% mens Gompertz funksjonen når toppunktet når 37,5% av URR er brukt opp. Av erfaring passer den logisktiske kurven best på et fritt marked scenario, mens Gompertz passer best for et mer restriktivt marked.

<img class="sentrert" src="{{site.github.url}}/assets/Un aggregatet peak.PNG" alt="bilde av fosforproduksjon">



Kurvene er bundet med forskjellige URR verdier (les bildetekst). Det er verdt å merke seg den enorme toppen den logistiske kurven gir med det høye URR estimatet. Rapporten gjør også en uaggregert fremstilling hvor man kan se bidraget fra de største produsentene.

<img class="sentrert" src="{{site.github.url}}/assets/Aggregatet peak.PNG" alt="bilde av fosforproduksjon" style="width: 100%; height: auto;">

<h3>DISKUSJON RUNDT KURVENE</h3>

Av de to figurene er det den uaggregerte fremstillingen som er mest interessant. Her kan vi se at Kina vil nå et toppunkt i sin fosforproduksjon rundt 2020. I tilfellet med de høye URR estimatene til Marokko kan vi se hvordan de i fremtiden vil ta over som verdens største, i realiteten eneste, produsent av fosfat. Dette kan by på seriøse politiske utfordringer især mtp den spente politiske og okkuperte situasjonen i Vest-Sahara.

Et problem med å bruke logistiske kurver på fosfor, som kanskje ikke er så gjeldene for olje, er at den ikke tar hensyn til etterspørsel. Et annet problem er forskjellen på hvordan man produserer fra et oljefelt kontra en gruve. (Steve Mohr 2013) nevner dette i rapporten sin. En gruve bruker ifølge rapporten hans rundt fire år på å få opp produksjonen før den er stabil inntil de siste fire år av gruvas levetid. Dette er i stor kontrast til oljeproduksjon hvor et felt gradvis vil produsere mer gass og mindre olje ettersom tiden går. Men den største kritikken kan rettes mot etterspørselen.

I Steven Mohrs rapport har han funnet ut at etterspørselen etter fosfor økte eksponensielt inntil 1972, men har ligget stabilt på 3,5 kilo fosfor per hode per år i årene etter. Om man

estimerer at jordens befolkning vil flate ut på ^10 milliarder kan man med enkel omregning vise at dette tilsvarer en årlig etterspørsel etter fosfor på 265 Mt/a. Dette gjør peak kurver som overstiger dette meget usannsynlige. Mohr fant etterspørselen ved å dele nåværende og tidligere produksjon på tilsvarende folketall. Dette gjør også at det er stor usikkerhet knyttet til om hvert menneske beslaglegger 3,5 kilo fosfor hver. I Sub-Saharia Afrika er 30% av befolkningen underernært og jordbruket drives med næringsunderskudd (Cordell, Drangert et al. 2009). Med en forventet befolkningsvekst i Afrika på en milliard, hvor de fleste vil trekke inn i byene og bo i slummer kan den faktiske fosfor etterspørselen være større.

<h3>KONKLUSJON</h3>

Vårt industrialiserte jordbruk er helt avhengig av tilførsel av fosfor for å fungere. Mange av de vekstene som i dag nyttes i matproduksjonen er spesialiserte og er avhengige av å ha rik tilgang til NPK for å gi adekvate avlinger. Med en voksende befolkning, en krympende tilgang i fosfatreservene står verden ovenfor en stor utfordring. Selv om den vestlige verden i dag har et jordsmonn som i mange tilfeller er mettet på gjødsel og kun trenger å tilføres det som tas bort under høstingen er det skrikende mangel på gjødsel i Afrika og deler av pakistan. Noen bønder nytter allerede ubehandlet avløpsvann for å gjødsle avlingene sine med alle de problemer det fører med seg av forurensing. Vi kan allerede se dette århundret at det vil bli mangel på fosfat. Jeg har personlig ingen tro på at Marokko vil være i stand til å produsere så mye fosfor som de drøyeste kurvene forutsetter. Men jeg har håp om at økt resirkulering, forhindring av overforbruk og oppdagelser av nye reserver (under havet?) kan være med på å lette den kommende krise.

<h3>Referanser:</h3>

Cordell, D., et al. (2009). "The story of phosphorus: Global food security and food for thought." Global Environmental Change 19(2): 292-305.

Cordell, D. and S. White (2011). "Peak phosphorus: Clarifying the key issues of a vigorous debate about long-term phosphorus security." Sustainability 3(10): 2027-2049.

Steve Mohr, G. E. (2013). "Projections of Future Phosphorus Production." Philica chemo.

Walan, P., et al. (2014). "Phosphate rock production and depletion: Regional disaggregated modeling and global implications." Resources, Conservation and Recycling 93: 178-187. 

