---
layout: post
title: En innføring i fosfor
description: Fosfor som ressurs
meta: Fosofor
source: EiT landsbyen
category: innlegg
comments: true
fremsidebilde: Gjodsel_solcelle.png
dato: April 10, 2016
ingress: Fosforbloggen skal som navnet tilsier handle om fosfor, og da er det viktig å gi en liten innføring i hva fosfor er, hva det brukes til, og hvor det finnes. Visste du for eksempel at fosfor er en ugjenvinnbar ressurs som verdens matproduksjon er helt avhengig av, og at denne ressursen er konsentrert i veldig få land?
author: StineLine
category: fosfor
---




<style type="text/css">
	h1 {text-align: center;}
	h3 {text-align: center;}
	h5 {text-align: center;}
	h6 {text-align: center;}
	h4 {text-align: center;}
	p {font-size: 112%}
</style>

<h1>Fosfor</h1>

Fosfor er et grunnstoff med kjemisk symbol P og atomnummer 15 i det periodiske system. Det befinner seg i samme gruppe som blant annet nitrogen, arsen og antimon, og er svært reaktivt. Høy reaktivitet gjør at fosfor ikke finnes som et rent element i naturen, og er derfor bundet i kjemiske forbindelser. Det meste av fosfor er bundet i fosfater, hvor størstedelen er den magmatiske bergarten apatitt, og dernest den sedimentære bergarten francolitt. 

<img src="{{site.github.url}}/assets/Periodesystemet_fosfor.png",: .center-image alt ="Bilde av fosforproduksjon" style= "margin: 20px; height: 500px; width: auto" align="middle">

Grunnen til at fosfor er en så viktig ressurs er dets oppgave som byggestein for alt organisk liv. Fosfor finnes for eksempel bundet med kalsium i skjelett og tenner, i DNA, fosfolipider i cellemembranen og i ATP som er viktig i metabolismen. Visste du at et menneske på 70 kg inneholder ca. 840g fosfor, og hvor ca. 80% er bundet i skjelettet? Det er derfor viktig at man får i seg nok fosfor i løpet av en dag, og mengden som trengs er avhengig av kroppsstørrelse og om du er gravid eller ammende, mens en normal voksen person er anbefalt å ha et dagsinntak på ca. 600 mg. Å få i seg nok fosfor er vanligvis ikke et problem, og det er svært sjeldent at noen lider av fosformangel. Grunnen er at de aller fleste matvarer inneholder fosfor, men hvor enkelte matvarer inneholder mer enn andre. Matvarer med høyt fosforinnhold er f.eks. rødt kjøtt, ost og melk, havregryn og erter. [helsedirektoratet]  
 
<h3>Hva brukes fosfor til?</h3> 

<h4>Plantenæring </h4>
Maten vi spiser kommer fra planter og dyr. Hvor dyr spiser planter, og plantene trenger næring fra jordsmonn eller vann for å kunne vokse. Næringsstoffene til planter er hovedsakelig nitrogen, kalium og fosfor, sekundærnæringsstoffene kalsium, svovel og magnesium, samt noen mikronæringsstoffer. Sekundærnæringsstoffene finnes ofte naturlig i grunnen avhengig av jordsmonn, og trenger ikke tilføres i like stor grad som hovednæringsstoffene. 
Mikronæringsstoffene trengs bare i veldig små menger, men trenger likevel å være tilstede for at planten skal vokse optimalt. Ved tilførsel av næringsstoffer gjennom gjødsel er det da hovedsakelig nitrogen, kalium og fosfor (NKP) som behøves, og dette er hovedbestanddelene i kunstgjødsel.  
Planter kan derimot ikke oppta fosfor direkte fra fosfat, og fosfatet må derfor behandles slik at det omdannes til vannløselige eller plante-tilgjengelige former som P2O5. Det finnes mange forskjellige måter å gjøre dette på, men de vanligste metodene bruker svovelsyre eller salpetersyre. 
Som plantenæring finnes det ingen erstatninger for fosfor, og mennesker og dyr er dermed helt avhengig av at det er tilgang på nok fosforreserver for å kunne overleve! Og på grunna av denne avhengigheten samt hvor stort verdens matbehov er, står gjødselproduksjon for så mye som 82% av verdens fosfatforbruk!  

 
<h4> Andre bruksområder </h4>
 
For tiden er elbiler  veldig populært i Norge, og mange har sikkert hørt om at det finnes mange skadelige stoffer i disse batteriene, men det færre kanskje vet er at et elbilbatteri kan inneholde ca. 60 kg fosfor! Dette kommer fra litiumjernfosfat(LiFePO4) i batteriene, og batteriene betegnes ofte som LFP-batterier som er en type litiumion-batteri. I dette tilfellet så har denne teknologien vist seg å være billigst og best på dette tidspunktet, da alternativer hvor det for eksempel brukes kobolt vil være mer skadelig for miljøet. Med tanke på forbruk av fosfor, vil det dermed være hensiktsmessig å gjenvinne fosfor fra disse batteriene.

Innenfor teknologien brukes også fosfor som negativ dopant i halvledere, og derfor er solceller veldig avhengig av tilgang på fosfor. Det satses bare mer og mer på solceller for å få til det "grønne skiftet", slik at det kan være viktig for denne industrien å tenke på hvordan en evt. mangel på fosfor i fremtiden vil påvirke produksjonen. Det er for eksempel mulig å bruke andre elementer enn fosfor som negativ dopant, men hvor fosfor til nå er det som er mest kostnadseffektiv å bruke i større mengder. 
 
Et annet viktig bruksområde er vaskemidler, da natriumtrifosfat har vist seg å øke vaskeeffekten, spesielt der det er hardt vann. Hardt vann vil si at vannet inneholder mye kalsium- og magnesiumioner som kan danne tungt løselige salter som kan avsettes på tøyet. Natriumtrifosfat hjelper ved at det danner lett løselige salter med kalsium og magnesium. Mengden fosfor brukt til dette formålet har blitt redusert de senere årene, da fosfor i vannmiljøet har ført til eutrofiering av ferskvann flere steder.  

Andre bruksområder som du kanskje ikke 
Fosfor brukes også i fyrstikkproduksjon, hvor strykeflaten til fyrstikkene har små mengder rødt fosfor blandet sammen med knust glass.  
Visste du at Coca Cola tilsetter fosforsyre til sine cola-produkter? Det er dette som gir cola den karakteriske syrligheten? 
 
  
<h3>Hvor finnes fosfatreservene? </h3>
 <img src="{{site.github.url}}/assets/Verdenskart.png", alt ="Verdens fosfatreserver" style= "margin: 20px; height: 500px; width: auto" align="middle"o;"
 
Verdens fosfatreserver er konsentrert i svært få land, hvor det er anslått at Marokko og Vest-Sahara har hele 75% av verdens reserver. Resten av reservene befinner seg stort sett i Kina, Nord-Afrika, Midt-Østen og USA. Totalt er det anslått at verdens fosfatreserver er på ca. 67 000 millioner tonn (Mt), men det er vanskelig å estimere nøyaktig størrelse på reservene, da det fortsatt kan finnes uoppdagede reserver, sammen med at landene som har reserver ikke oppgir nøyaktig mengde. 

 <img src="{{site.github.url}}/assets/Fosfatreserver_2014.png", alt ="Tabell over verdens fosfatproduksjon." style= "margin: 20px; height: 500px; width: auto" align="middle"">
 
Den største produksjonen er det derimot Kina som står for med 100 millioner tonn utvunnet i 2014, etterfulgt av Marokko og Vest-Sahara med 30 Mt og USA med 27,1 Mt. Det er anslått at USA bare har 2% av verdens reserver, og som man kan se på søylediagrammet under har produksjonen av fosfat begynt å synke, dette er på grunn av at mesteparten av lett utvinnelig fosfatstein er blitt minet ut. Marokko har derfor tatt igjen USA på produksjonssiden, og vil dermed ha større innflytelse på verdensmarkedet fremover.  

  <img src="{{site.github.url}}/assets/Fosfatproduksjon.png", alt ="Tabell over verdens fosfatreserver." style= "margin: 20px; height: 500px; width: auto" align="middle"">
  
<h4>Verdens fosfatressurser </h4>
Selv om reservene er estimert til å være ca. 67 000 Mt i 2014, er det blitt identifisert store fosfatressurser på kontinentalplatene og på undersjøiske fjell i atlanterhavet og stillehavet. Det er også planlagt å starte mudring av forekomster utenfor Namibia og New Zealand før år 2020, og det er dermed antatt at verdens fosfatressurser er på så mye som 300 milliarder tonn.[usgs.gov]

<h1>Geopolitikk</h1>  
Grunnen til at tilgangen fra enkelte av disse landene er usikre, er samarbeidet disse landene har med resten av verden, og hvor lett det er for disse landene å kunne øke pris og påvirke markedet i stor grad. Spesielt Marokko som har okkupert Vest-Sahara, og har de aller største fosfor-reservene gjør at tilgangen er veldig usikker i fremtiden.   
Marokko okkuperte territoriet Vest-Sahara i 1975, som førte til en guerrilla-krig med lokale styrker inntil våpenhvile i 1991. Etter dette har ikke fredsforhandlingene før noen vei, og er fortsatt i en politisk deadlock.   
Konsekvensene av dette? Hva gjør land og bedrifter for å sikre seg nok fosfor i fremtiden?  

<h3>Hva gjør land og bedrifter for å sikre seg nok fosfor?</h3>  
Hvordan landene og bedriftene i landene rundt omkring I verden løser dette problemet er ulikt. De landene som har egne fosforreserver står i en posisjon der hvor de må tenke på hvor mye de har mulighet til å selge til andre land uten å gå tom selv, og fortjenesten av dette. Om landene for eksempel regulerer markedet slik at tilgangen på fosfor blir mindre, og prisene øker, vil disse landene kunne tjene mye på dette. Samtidig er mange av disse landene avhengig av å kunne forhandle til seg andre råvarer og tjenester som de ikke har tilgang på selv. Ved å nekte tilgangen på fosfor til andre land, vil de også kunne komme i en situasjon hvor disse landene ikke vil selge sine råvarer, eller nekte å kjøpe andre varer fra dette landet. En handelsblokade som man har sett mellom USA og Cuba. 

<h4>Kina: høy- og lav-tariffsesong</h4>  
Kina er for eksempel et land med tilgang på egne fosfatreserver, men de er begrenset, og har derfor restriksjoner på eksport til andre land. I senere år har eksporten av fosfatgjødsel og fosforsyre likevel tatt seg opp, da produksjonen i landet er større enn etterspørselen slik at konkurransen er liten, og restriksjonene i landet har dermed blitt lempet på. Eksport-tariffen er her delt inn i en høy-tariff sesong og en lav-tariffsesong som bestemmer hvor mye produsentene har lov til å selge til andre land i denne perioden. Dette gjør at produsentene i Kina ikke alltid har mulighet til å etterkomme etterspørselen fra andre land, da landene har egne sesonger hvor behovet for import er størst. For å gjøre det lettere for produsentene å etterkomme markedet ble det i desember 2015 vedtatt av kinesiske myndigheter en ny eksport-tariff som utvider muligheten til å eksportere, og dermed øke konkurransen i innenlandsmarkedet. 
 
 http://eshare.cnchemicals.com/publishing/home/2015/12/30/2036/china-new-tariff-policy-to-boost-exports-of-phosphorus-ore-and-phosphoric-acid-in-2016.html  
  
<h4>Marokko: Skal vi verdensledende</h4>  
Marokko som har de desidert største fosfat-reservene, har i lengre tid vært verdens største eksportør av fosfat, men har først nå tatt over tronen til å være den største produsenten. Med dette vil de kunne påvirke markedet og markedsprisene i mye større grad, og dermed få mer makt i verdenssammenheng samt tjene mer. I fremtiden er det anslått at Marokko vil være den som styrer verdensmarkedet av fosfat, og på den måten prøver andre land å sikre seg et samarbeid med Marokko. Spesielt EU og USA er sterkt avhengig av å forhandle med Marokko, og de prøver å skape en vinn-vinn situasjon mellom statene. 

<h4>USA: Begynner å gå tom</h4>  
I USA har de egne fosfat-reserver, men disse er ikke store nok for å kunne dekke behovet for fosfor. Dermed importerer de store mengder fra Marokko og Peru. Nå som USA sine lett utvinnelige reserver nesten har gått tomme, så vil USA til slutt bli så å si helt avhengig av import. 

<h4>Norge : Import og korrupsjon</h4>  
I Norge har vi den store gjødselsprodusenten Yara, som leverer gjødsel til mange kontinenter. Norge har derimot ikke noen egne fosfatreserver, og må derfor kunne sikre seg dette fra andre land. Opprinnelig har Yara sikret seg apatitt fra sin egen gruve i Siilinjärvi i Finland, samt andre eksterne leverandører, men er nå I ferd med å prøve og sikre seg fosfat fra francolitter I sedimentær fosfatstein. Dette er lettere å utvinne enn apatitt fra gruve-utvinning, men som er mer avhengig av å renske ut uønskede stoffer.   
Yara har likevel ikke vært like ærlige i måten de har skaffet seg tilgang på fosfat, og det har flere ganger blitt lagt frem bevis for at det har foregått korrupsjon.  I 2011 varslet de selv Økokrim om korrupsjon innad i bedriften, og de ble i 2012 dømt til å betale et forelegg på 295 millioner kroner for grov korrupsjon i Libya, India og Russland. 

Men etter at dokumenter knyttet til lekkasjene fra Mossack Fonseca, også kalt ”Panama papers”, har det kommet frem at Yara har betalt 2,6 millioner dollar til to salgsdirektører i en av Yaras russiske råvareleverandører. Dette skal ha blitt gjort mellom 2004 og 2009, og har blitt brukt til å kjøpe millioner av tonn med fosforgjødsel til langt under markedspris fra den store råvareleverandøren Eurochem. 



<h3>Kilder</h3>
 http://www.coca-cola.co.uk/faq/ingredients/why-is-phosphoric-acid-used-in-coca-cola-drinks-diet-coke-coke-zero/ 
 
 http://sciencenotes.org/printable-periodic-table/ 
 
 https://snl.no/fosfor 
 
http://www.extension.umn.edu/agriculture/nutrient-management/phosphorus/the-nature-of-phosphorus/ 
  
https://helsedirektoratet.no/Lists/Publikasjoner/Attachments/806/Anbefalinger-om-kosthold-ernering-og-fysisk-aktivitet-IS-2170.pdf 

http://www.nrk.no/norge/aftenposten_-yara-betalte-millioner-i-bestikkelser-1.12888471  
  
http://minerals.usgs.gov/minerals/pubs/commodity/phosphate_rock/mcs-2015-phosp.pdf 
  
