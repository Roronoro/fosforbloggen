---
layout: post
title: Risikohåndtering og peak fosfor.
description: Risikocaset fosfor
meta: Risikohåndtering
source: EiT landsbyen
category: innlegg
comments: true
fremsidebilde: Skjermbilde 2016-04-27 kl. 10.48.35.png
dato: April 10, 2016
ingress: Hvordan håndtere ”peak phosphorus” At vi en dag må håndtere ”peak”, er noe som er uunngåelig og sikkert. Vi bruker nemlig opp de lettutvinnelige reservene i stadig økende tempo, samtidig som at det å gå tom ville fått katastrofale konsekvenser for den globale matproduksjonen. Utgangspunktet for håndteringen er spesiell i og med at det spesifikt overordnede ansvaret for fosfor på globalt plan er noe uklart. Konteksten for håndteringen er komplisert, og omfatter hvert enkelt individ på kloden. Spesielt viktige aktører er likevel hver enkelt nasjon, media og diverse organisasjoner som setter søkelyset på ”peak”.
author: Kokosjon
category: fosfor
---

<style type="text/css">
	h1 {text-align: center;}
	h3 {text-align: center;}
	h5 {text-align: center;}
	h6 {text-align: center;}
	p {font-size: 115%}
</style>

<h1>Hvordan håndtere ”peak phosphorus”</h1>

At vi en dag må håndtere ”peak”, er noe som er uunngåelig og sikkert. Vi bruker nemlig opp de lettutvinnelige reservene i stadig økende tempo, samtidig som at det å gå tom ville fått katastrofale konsekvenser for den globale matproduksjonen. Utgangspunktet for håndteringen er spesiell i og med at det spesifikt overordnede ansvaret for fosfor på globalt plan er noe uklart. Konteksten for håndteringen er komplisert, og omfatter hvert enkelt individ på kloden. Spesielt viktige aktører er likevel hver enkelt nasjon, media, gjødselprodusenter, diverse organisasjoner, jordbrukere, vann- og avløpsansvarlige, og hver enkelt forbruker av mat(1).

<h3>interesse rundt ”peak”</h3>

Interessen rundt ”peak” skjøt i stor grad fart fra år 2007 (2). Derfra har forvaltningen av fosfor som ressurs fått større fokus, ettersom lettutvinnelig fosfatstein er en ressurs som en dag vil ta slutt. Så langt er det kun industriland, med Kina, som til varierende grad fokuserer på den langsiktige tilgjengeligheten av fosfor. I de senere årene har det også vokst fram en rekke interesseorganisasjoner som legger vekt på ”peak phosphorus”. I USA bruker de retorikk som for eksempel ”the biggest problem you haven´t heard of”(2). De nasjonale organisasjonene har som regel mål om å sette fokus på ”peak”, mens de internasjonale i tillegg ønsker å samle interessenter, i det håp om å kunne håndtere situasjonen på et globalt plan(2).

Fosfor står på EU sin liste over kritiske råmaterialer. Dette er på grunnlag av den skjeve fordelingen av fosfor i verden, samt EUs økonomiske avhengighet av råvaren. Det er dessverre hverken knyttet til ”peak” eller at vi en dag kommer til å gå tom for lett utvinnbare reserver. Tilsynelatende har miljøutfordringene knyttet til fosfor fått større oppmerksomhet, ved forurensingen av det Baltiske hav som et eksempel.

Generelt reagerer vi mye sterkere om risikoen er brå, med katastrofale konsekvenser. Er den i tillegg utført med intensjon trigger dette ekstra sterkt. ”Peak” kommer derimot snikende, og er ikke noe som blir utført av noen med intensjon. Selv om konsekvensene her også vil være katastrofale, er dette foreløpig ikke nok til å skaffe nok oppmerksomhet rundt saken.

<h3>Risikobildet</h3>

Risikobildet er i større grad tvetydig enn usikkert, i motsetning til tidligere. Tidligere (rundt 80-tallet) var man blant annet usikker på om ”peak” allerede var nådd. Derfor kunne bildet i større grad anses som usikkert. I dag er nye data lagt frem, og man er stort sett enig i at reservene vil vare i om lag 300-400 år til. Risikoen er dermed også betraktelig bedre opplyst, da vi vet mer om hva som venter oss i framtiden. Definisjonen av risikobildet er vesentlig i forhold til håndtering av situasjonen. Et usikkert bilde medfører at man ikke vet enten konsekvensen eller tidshorisonten av risikoen, og krever da en ”føre var” tilnærming med fokus på økt kunnskap om risikoen. Forskning og nye tall har i dag økt tidshorisonten for ”peak” betraktelig i forhold til 80-tallet. Den store majoriteten er også tilnærmet enstemmig i varigheten av reservene. ”Peak” har dermed blitt en tvetydig situasjon, som vil si at ulike interessenter har forskjellig syn på risikoen. Av stor betydning er det hva interessentene innen media og den generelle befolkningen vektlegger. Grunnet den lange tidshorisonten vil mange la være å bry seg, mens andre derimot vil sette framtidens matsikkerhet i fokus. Dette dreier seg likevel i større grad om hver enkelt sin oppfatning av situasjonen, og i den grad saken er belyst offentlig. Fakta knyttet til ”peak” er det derimot knyttet bred enighet rundt en omtrentlig tidshorisont. Det kan være verdt å merke seg at den generelle risikoen for dagens fosfortilgang og matsikkerhet er kompleks, da det kan være vanskelig å se alle årsakssammenhenger knyttet til situasjonen. Søkelyset her rettes derimot mot selve ”peak”.

<h3>Potensielle feil og mangler</h3>

Innenfor risikohåndtering er det oppgitt en rekke potensielle feil og mangler i håndteringen av en risiko. De er delt inn i to blokker, A- og B-mangler. A tilhører blokken for vurdering av risikoen, mens B omfatter håndteringen av risikoen basert på vurdering. Det er mye som kan gå galt i håndteringen av fosfor, hvor aktuelle mangler listes opp her.

<img src="{{site.github.url}}/assets/risiko.png", alt ="Rammeverk av risikohåndtering" style= "margin: 20px; height: 500px; width: auto" align="middle">

Dette er mangler som har forekommet ved håndtering av andre risikoer og ressurser tidligere. Et eksempel på en annen kritikkverdig håndtering av en ressurs, er forvaltningen av torskebestanden utenfor Newfoundland. Feil i matematiske modeller og en rekke mangler i ”cluster B” (management), førte til en nærmest total utryddelse av verdens største torskestamme grunnet overfiske. Konsekvensene ble regionalt katastrofale, og delstaten mistet sin desidert største næring på dagen. Dette kan visuelt sammenlignes med en hard landing innenfor fosfor. Caset fosfor er av en helt annen art, men kan likevel lide av lignende mangelfulle håndteringer.

A4: Stakeholder involvement: Som nevnt er det kun de vestlige landene som har fokus på ”peak”, selv om risikoen involverer hele verden i like stor grad. I dag jobbes det blant annet av organisasjoner med å samle de forskjellige interessentene og sette globalt fokus på situasjonen.

A9: The use of formal models: ”Peak modellen” er en slik modell. Den forutser når vi eventuelt når ”peak”, og når vi mest sannsynlig er tomme for fosfor. Denne modellen ser etter all sannsynlighet ut til å gi et godt bilde av situasjonen, men kan likevel ikke stoles blindt på.

B7: Reconcilyng time horizons: Med dette menes å mistolke tidshorisonten for et tiltak. For eksempel: Om 100 år finner man ut at det er på tide å begynne resirkulering av fosfor for å unngå en hard landing. Det settes i gang tiltak som har som mål lukke fosforsyklusen fullstendig. Teknologi og implementering viser seg å ta lengre tid enn ventet, og man går ”tom” for fosfor.

B8: Balancing transparancy and confidentiality: En stor utfordring i dag er at ingen land er forpliktet til å oppgi fosforreserven sin. Det finnes en rekke eksempler der for eksempel Kina har doblet fosforreservene på en dag. Et forbund som håndterer fosforsituasjonen, som også klarer å holde hvert enkelt lands informasjon konfidensielt kan derfor være ønskelig.

B5: Implementing and enforcing risk management options: Grunnet skalaen av håndteringen kan dette vise seg å bli svært krevende. En plan for resirkulering og effektivt bruk av fosfor vil omfatte hele klode. Individualisme og likegyldighet kan være svært skadelig i forhold til håndteringen, og vil en dag kreve streng overholdelse av vedtatte tiltak. Dagens mangelfull organisasjon er også uforenlig med god overholdelse.

<h3>Ledelse og beslutningstaking</h3>

Fosfor har hittil fått oppmerksomhet av helt andre grunner enn at vi en dag kan gå ”tom”. Forurensing og geopolitiske spenninger er i dag langt mer aktuelt og høyere på agendaen enn ”peak”. Det kommer i stor grad av den antatte tidshorisonten til ”peak”, og det at man ennå ikke har fått ”merke det på kroppen” hva ”peak” innebærer. Tiltak direkte knyttet til ”peak” kan derfor virke både hysterisk og unødvendig blant media og den alminnelige befolkningen. Dessuten er dette noe som må betales for av noen. Uklart ansvar og lang tidshorisont gir derfor ugunstig politisk klima for beslutningstaking. Til sammenligning har vassdrag og innsjøer blitt svært forurenset av eutrofiering, og vil dermed trekke større oppmerksomhet enn ”peak”. Geopolitiske spenninger med Marokkos okkupasjon av Vest-Sahara har også de senere årene fått større oppmerksomhet enn ”peak”. Første skritt blant interessenter blir derfor å sette fokus på ”peak” blant verdens befolkning. Vi har som nevnt retorikk som ”the biggest problem you haven`t heard of” osv. Økt kunnskap og teknologi om fosfor som ressurs er også høyt på agendaen. Diverse metoder for resirkulering og effektivisering subsidieres selv om det per i dag ikke er økonomisk behov for dette.

I en artikkel ser Cordell og White (2015) for seg en vei framover, der det opprettes et uavhengig ekspertpanel. Dette vil kreve nødvendig involvering av relevante interessenter med troverdighet, for å danne grunnlag for risikostyring. Disse vil da bli ansvarlig for datainnhenting og vurdering, i tillegg til å danne en kommunikasjonsplattform. Cordell og White ser for seg et scenario der saken får mer oppmerksomhet, som igjen vil føre til handlinger og global matsikkerhet på lang sikt. En slik organisasjon vil være mer troverdig for tilhørerne, og dermed enklere kunne nå ut til mottakerne.

(Cordell and White 2015)

<h3>Kilder:</h3>

(1)Cordell, D. and S. White (2015). "Tracking phosphorus security: indicators of phosphorus vulnerability in the global food system." The Science, Sociology and Economics of Food Production and Access to Food 7(2): 337-350.

(2)Ulrich, A. E. and E. Schnug (2013). "The modern phosphorus sustainability movement: A profiling experiment." Sustainability (Switzerland) 5(11): 4523-4545.

(Ulrich and Schnug 2013) 


