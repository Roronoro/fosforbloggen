---
layout: post
title: Resirkulering av fosfor
description: Kan resirkulering skyve på peak fosfor?
meta: Om fosfor.
source: EiT landsbyen
category: innlegg
comments: true
fremsidebilde: dass.JPG
dato: April 1, 2016
author: Kokosjon
category: fosfor
ingress: En dag vil altså som kjent produksjonen av fosfor bli tatt igjen av etterspørselen.Det er dette vi kaller ”peak”. Derfra kan vi forvente økte matpriser, lavere matsikkerhet og større global skjevfordeling. De lettutvinnbare ressursene er i tillegg ikkefornybare, som gjør et uforberedt møte til ”peak” potensielt katastrofalt. Vi snakker her om forskjellene mellom en myk eller hard ”landing”, der gjenvinning og effektivt bruk er viktige forutsetninger for en myk landing.
---

<style type="text/css">
	h1 {text-align: center;}
	h3 {text-align: center;}
	h5 {text-align: center;}
	h6 {text-align: center;}
	p {font-size: 125%}
</style>

<h1>Kan vi utsette ”peak”? </h1>

En dag vil altså som kjent produksjonen av fosfor bli tatt igjen av etterspørselen.

Det er dette vi kaller ”peak”. Derfra kan vi forvente økte matpriser, lavere matsikkerhet og større global skjevfordeling. De lettutvinnbare ressursene er i tillegg ikkefornybare, som gjør et uforberedt møte til ”peak” potensielt katastrofalt. Vi snakker her om forskjellene mellom en myk eller hard ”landing”, der gjenvinning og effektivt bruk er viktige forutsetninger for en myk landing.

Vår kloakk består til vanlig av en betydelig mengde fosfor. I Norge har det over flere tiår vært vanlig å fjerne fosfor fra avløpsvannet. Dette skyldes utelukkende miljøeffektene utslipp av fosfor vil ha på elver og vassdrag. Eutrofiering kalles det når store mengder fosfor fører til algeoppblomstring, etterfulgt av oksygenfattig vann. Og da lurer du kanskje på hvor det blir av fosforet som fjernes fra avløpsvann? Ved vanlig fjerning av fosfor fra avløpsvann benyttes ofte jern og aluminium til å danne komplekser med fosfor, som deretter filtreres ut av avløpsvannet. Disse kompleksene har en svært lav gjødslingsverdi, og egner seg ikke som gjødsel. I mange afrikanske land benyttes likevel ubehandlet slam som gjødsel. Dette slammet er svært forurenset og inneholder mye tungmetaller, selv om dette også fungerer som gjødsel. Dette brukes likevel i mangel av bedre alternativer, heller enn effektiviteten.

Det finnes per i dag en metode som klarer å utvinne fosfor som er egnet som gjødsling. Ved å bruke struvite (magnesium ammonium fosfat) som koagulent, kan man imidlertid få ut fosfor med svært høy gjødslingsverdi. I dag er dette dessverre et økonomisk ugunstig alternativ i forhold til vanlig utvinning. På sikt med høyere råvarepriser og mindre lett utvinnbart fosfor kan likevel dette bli svært aktuelt for framtiden. Realisering avhenger likevel av den lokale konteksten der sosiale og økonomiske fordeler er avgjørende. En utfordring blir å gjenvinne fosforet der det er økonomisk gunstig. Høyt innhold av ammonium nitrogen og fosfor, og lavt innhold av suspenderte stoffer er gunstig. Dette er vanskelig å finne. I dag eksperimenteres det i stor grad med slike anlegg, hovedsakelig i Europa og Nord-Amerika.

<h3>Hvor forsvinner mesteparten av fosforet?</h3>

Hamilton har i sin doktorgrad valgt å se på fosforsyklusen på nasjonalt plan i Norge. Dette er en ”vugge til grav” modell som ser på hvor fosforet forsvinner i kjeden. Hun har også sett på ulike tilnærminger til reduksjon i utslipp av fosfor. Spesielt er hun opptatt av politikk som hun mener er manglende i Norge. Ved å bruke for mye tid og ressurser på avfallshåndtering til for eks. produksjon av biodiesel, vil dette resultere i et unødvendig høyt forbruk av fosfor.

Ved å sammenligne en preventiv tilnærming (der vi kaster mindre mat blant annet) mot en tilnærming der det fokuseres på resirkulering av fosfor, har hun funnet det mest gunstige alternativet. Begge tilnærmingene gav redusert import av fosfor, der den preventive tilnærmingen viste seg å klart størst effekt. Den endelige løsningen vil nok bestå i en kombinasjon av disse to til den grad det er mulig å kombinere.

Ved å se på den totale fosforsyklusen er det veldig enkelt å se hvor det største potensialet for gjenvinning er. Tap i landbruket er veldig mye større enn i for eks menneskelig avløpsvann. Mer effektivt bruk av gjødsel i kombinasjon med gjenvinning fra landbruk bør derfor stå høyt på agendaen i årene framover.

Hamiltons forskning står i stil til Landbruksdirektoratets anbefalinger. De erkjenner fosfor som en kritisk ressurs, og ser et stort potensiale i landbruket.

<img src="{{site.github.url}}/assets/resirkulering.png", alt ="Resirkulering av fosfor" style= "margin: 20px; height: 500px; width: auto" align="middle">


Figur: Viser fosforsyklusen på nasjonalt plan i Norge.(Hamilton 2015)

Er internasjonal handel av matvarer en hindring i forhold til gjenvinning og effektivt bruk av

fosfor?

Som nevnt i avsnittet over, er landbruket en viktig del av fosforsyklusen. Nesten alt fosforet er innom landbruket, og mye ”forsvinner” også gjennom landbruket. Hamilton så derfor et stort potensiale i mer gjenvinning og effektivt landbruk. Hennes forskning foregår på et nasjonalt plan, mens hele situasjonen rundt fosfor omfatter hele verden. Dagens matpolitikk er i stor grad knyttet til import og eksport, der syklusen av fosfor er et underordnet tema. Heller løses miljøutfordringene på et nasjonalt plan. Hamilton ser også bort i fra oppdrettsnæringen av praktiske årsaker. Laks er i stor grad involvert i både import av fôr og videre eksport av ferdig laks til utlandet. I mellomtiden forsvinner mye fosfor ut i fjordene gjennom fiskens avføring.

Schipanski og Bennett har blant annet sett på endring av fosformettelse i jorda, og påvirkningen internasjonal handel har på fosforsyklusen. Landbrukssystemet i dag kan sammenlignes med ”virtuelt vann”. Det vil si hvor mye vann som faktisk brukes for å produsere et produkt. For eksempel kreves det omkring 140 liter vann for å produsere én kopp med kaffe. Det samme prinsippet gjelder for fosfor. Noen land subsidierer andre ved å eksportere landbruksvarer som avlinger og fôr. Disse må også bære miljøforurensingene knyttet til fosfor, samtidig som mange land kan oppleve uttapping av fosfor fra jorda ved slik praksis. Dette fører også til at fosforreservene i enkelte regioner tappes hyppigere enn andre. Er det riktig at noen land skal måtte tømme jorda for fosfor, for å brødfø andre? Vi kan vel alle se for oss kua som står inne på låven i Norge, og spiser kraftfôr fra Argentina (virtuelt eksempel).

Problemet ved økt husdyrhold og eksport av for/avlinger

Befolkningsvekst og endret diett har som nevnt ført til økt forbruk av kjøttbaserte matvarer. Dermed må den globale produksjonen også økes. Systemer legger nå opp til at avlinger og husdyrhold foregår på forskjellige plasser. I tillegg til å måtte fôres, produser de også mye avføring. Faktisk syv til ni ganger så mye som den totale menneskelige befolkningen tilsammen. Grunnet den geografiske avstanden blir det derfor svært vanskelig og uhensiktsmessig å gjenbruke avføringen som gjødsel. Dette er dermed ikke forenlig med en lukket fosforsyklus. En mulig framtidig løsning kan være å dele opp i regioner, som omfatter både matimport/eksport og fosforsyklusen.

I framtiden ser landbruksdirektoratet for seg å gjenvinne fosfor fra avlinger vi importerer til landet. Dermed vil vi nasjonalt lukke syklusen, samtidig som vi importerer fosfor indirekte gjennom matimport.

Konklusjon

Den dagen hvor de lettutvinnbare ressursene er oppbrukt, vil uten tvil komme i løpet av de neste århundrene. Lukking av fosforsyklusen er derfor en uunngåelighet innenfor en noe ukjent tidsramme. I dette inngår spesielt effektivt landbruk og resirkulering av fosfor. Per i dag er dette svært ugunstig finansielt for hver enkelt aktør. En som prioriterer effektivt bruk av fosfor risikerer å havne i bakkrekka økonomisk. Subsidier og lovpålegg vil dermed spille en viktig rolle for redusert fosforforbruk. En revidering av dagens globale mateksport vil også være en viktig forutsetning.

<h3>Referanser</h3>
<a href="http://forskning.no/mat-klima/2015/03/gjenvinner-fosfor-fra-studentbaesjstudentenes-kloakkfra-skade-i-vann-til-nytte-pa"><p>http://forskning.no/mat-klima/2015/03/gjenvinner-fosfor-fra-studentbaesjstudentenes-kloakkfra-skade-i-vann-til-nytte-pa"/p></a>